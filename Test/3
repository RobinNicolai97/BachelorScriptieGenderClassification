 Het is niet iets wat je met klassieke opsporingsmethoden oplost, of binnen een a twee jaar kan beeindigen   Ze gedragen zich als hun tegenstander
 Als de islam verbiedt dat je alcohol drinkt, drinken ze juist wel
 Ze vallen niet op, zelfs hun familie weet vaak niet wat ze echt denken
 Ze zijn geinfiltreerd in het hart van de westerse maatschappij  De strategie van de misleiding
 Vier ontwrichtende aanslagen in Londen: de eerste kamikaze-acties van moslimterroristen in Europa zijn een feit
 De Franse wetenschapper Selma Belaala kent hun achtergrond
 Het waren zulke  gewone  jongens
 Ze zag de aanslagen in Londen niet echt aankomen, maar verrast? Nee
  Iedereen wachtte er eigenlijk op
 Niemand van alle moslims die ik in Londen heb gesproken, was er gerust op
Wetenschapper Selma Belaala uit Parijs doet onderzoek naar de meest radicale en gewelddadige stromingen binnen de islam
 In mei en juni van dit jaar verbleef ze in Londen voor veldonderzoek - kort voor de aanslagen
 Ze sprak met tal van islamitische organisaties, waaronder ook fundamentalistische
 Welk beeld kreeg u van de islam en het radicalisme in Londen?
  Het vroegere Londonistan is verdwenen
 De harde kern van moslimradicalen is er vertrokken
 Een deel is in de illegaliteit verdwenen, een ander deel is waarschijnlijk naar het buitenland gegaan
 De bekende moskee van Finsbury Park was midden jaren 90 een verzamelplek voor gewelddadige moslimradicalen, de zogeheten Takfir-salafisten
 Ze hielden er bijeenkomsten, preekten er, rekruteerden er nieuwe aanhangers
 De afgelopen jaren heeft de Britse regering ze opgejaagd
 Vooral met subtiele signalen werd ze te verstaan gegeven dat ze niet meer welkom waren
 Afgelopen februari ontstond rond de moskee bovendien een conflict met gematigde fundamentalisten, die wilden dat de radicalen vertrokken
 Er is wekenlang onderhandeld, dag en nacht, de moskee is zelfs bezet geweest door de gematigden, en uiteindelijk vertrokken de Takfir-salafisten
 Ze waren bang voor een gewelddadige uitbarsting, waardoor de autoriteiten zouden ingrijpen en ze eventueel hun officiele vluchtelingenstatus zouden verliezen
 U maakt een onderscheid tussen de radicalen en de gematigde fundamentalisten
 Wat is een gematigde fundamentalist?
  De gematigden zijn vooral conservatief
 Ze houden er een ultra-orthodoxe interpretatie van de islam op na
 Maar ze accepteren wel de regels van het land waarin ze leven, ze accepteren bijvoorbeeld pluralisme
 Tot de jaren 80 werd door hen ook geweld gebruikt, maar dat hebben ze afgezworen omdat het weinig zoden aan de dijk zette
 De Takfir-salafisten, de radicalen, voeren een heilige oorlog om een soort Wereldrijk van God te vestigen
 Ze pleiten voor eeuwenoude waarden, een radicale terugkeer naar islamitische tradities
 Er is zelfs een stroming die televisies afkeurt, die vindt dat mensen weer met hun handen moeten eten
 Deze salafisten erkennen geen bestaande landen
 Dus ook Arabische landen en hun moslim-onderdanen zijn ontrouw aan de ware islam en daarom een doelwit van terrorisme
 En de connectie met al-Qaeda?
  Er is een historisch verband, want de oprichters van al-Qaeda, zo n 20 jaar geleden in Afghanistan, behoorden tot de Takfir-salafisten
 En er is een ideologische band: beide vinden dat geweld een gerechtvaardigd middel is om politieke regimes te bestrijden
 U zegt dat de radicalen uit Londen zijn verdwenen
 Zijn de arrestaties in Leeds daarvan een logisch gevolg?
  Voor zover we nu weten behoren die verdachten uit Leeds wel tot dezelfde ideologische familie, maar niet tot dezelfde organisatie
 De radicalen in Londen opereerden redelijk open, ze waren zichtbaar
 Veiligheidsdiensten wisten wie ze waren, waar ze preekten en met wie ze spraken
 De mensen uit Leeds deden alles heimelijk
 Dat zijn de clandestiene kamikazes
 Ze zijn een doelbewust onderdeel van de tactiek van de Takfir-salafisten
 Hun oorlogsstrategie is die van de misleiding, het voor de gek houden van de tegenstander
 Ze leven gewoon met hun familie in een dorp of stadje, maken normaal deel uit van de samenleving, maar in hun gedachten weten ze: alles om ons heen is de vijand
 Ze gedragen zich als hun tegenstander
 Als de islam verbiedt dat je alcohol drinkt, drinken ze juist wel
 Anders zouden ze daar maar vragen over krijgen
 Ze vallen niet op, zelfs hun familie weet vaak niet wat ze echt denken
 Ze zijn geinfiltreerd in het hart van de westerse maatschappij
 De een werkt in de fish  n chips-zaak van zijn vader, de ander speelt cricket
 Vergelijk het maar met de daders van 11 september: ook zij leidden een redelijk onopvallend leven tot de aanslagen op de Twin Towers: dezelfde strategie
 
 In Groot-Brittannie wordt erg benadrukt dat de verdachten van de aanslagen buitenlandse voorouders hebben, maar in Engeland zelf zijn geboren
 In Nederland zijn er ook van zulke  home made  moslim-radicalen
 Hoe komen die jongeren zo ver?
  Allereerst hebben ze geen goed ontwikkelde identiteit
 Ze zijn maar moeizaam geintegreerd in het westen en zien hun opa s en oma s met hun oude islamitische tradities
 Daardoor is er voor hen een soort culturele leegte
 Het westen staat voor hun symbool voor verlies van cultuur, van tradities
 Op politiek niveau komt daar iets belangrijks bovenop
 Op televisie, in de media, zien ze beelden en lezen ze verhalen over de doden in Irak, over het geweld in de Palestijnse gebieden
 Ze volgen Arabische media en die hebben nogal eens de boodschap: de moslims zijn overal in de wereld steeds het slachtoffer, de moslims worden onrechtvaardig behandeld
 Stel je voor: je zit als jonge moslim thuis in West-Europa, je bent werkloos, de integratie gaat moeizaam, je vader is analfabeet en spreekt de taal slecht en je krijgt steeds diezelfde boodschap te horen over moslims in de wereld: dat vormt je
 Dat creeert een gevoel van uitsluiting van de maatschappij, van haat tegen de maatschappij waarin je leeft
 Je wilt in opstand komen
 Er gebeurt iets onrechtvaardigs in de wereld en daar moet je op reageren
 Dan komen de salafisten om de hoek kijken
 Die rekruteren dit soort mensen, deze jongeren
 Gebeurt dat rekruteren heel nadrukkelijk, heel open?
  Vroeger wel, in het oude Londonistan, maar nu niet meer
 Het gaat subtiel
 De stroming dient zich eigenlijk aan als alternatief
 De jongeren radicaliseren politiek en religieus en zien in de Takfir-salafisten een mogelijkheid om iets aan die onrechtvaardigheid tegen moslims in de wereld te doen
 Dus we hebben te maken met een nieuw soort kamikazestrijders die clandestien opereren, onzichtbaar zijn in de maatschappij, en terrorisme als een soort heilige missie zien om wereldwijd onrecht ongedaan te maken
 Dat lijkt geen gemakkelijke opgave voor westerse regeringen en veiligheidsdiensten
  Dat is ook extreem moeilijk en extreem zorgwekkend
 Het is niet iets wat je met klassieke opsporingsmethoden oplost, of binnen een a twee jaar kan beeindigen
 Het gaat om zelfmoordenaars, van wie we niet weten wie het zijn en waar ze zijn
 Oplossingen zullen dieper moeten gaan
 Internationaal beleid bijvoorbeeld
 Al die doden in Irak: dat echoot bij de moslims in Europa
 Misschien moeten westerse landen proberen voor dat soort conflicten gematigder oplossingen te bedenken
 In eigen land zouden er veel betere, professionele imams moeten komen
 Imams die de emoties van hun achterban kennen en in debat kunnen gaan met jonge moslims
 En dan in debat over de onderwerpen die er toe doen voor die jongeren: Irak, Afghanistan
 Dat debat wordt binnen de islam nu overheerst door de salafisten
 Vergeet niet, de kamikazes waar we nu over horen, die zijn als kind opgegroeid met beelden van de Eerste Golfoorlog
 Als we straks, door de nasleep van de Tweede Golfoorlog, een Irakees Rwanda hebben, dan wordt het echt extreem zorgwekkend
 Stroming binnen de islam die pleit voor terugkeer naar eeuwenoude tradities en het oorspronkelijke gedachtengoed van de profeet Mohammed
 De grootste tak, in Saoedi-Arabie, is tegen geweld
  Takfir  is (letterlijk) verbanning van ontrouwe moslims
 Takfir-salafisten verwerpen bestaande (islamitische) staten
 Moslimburgers die niet ten strijde trekken tegen hun regeringen zijn ook  ontrouw 
 Geweld is toegestaan om regeringen en ongelovigen te bestrijden
 Selma Belaala doceert aan het onderzoeksinstituut Sciences Po in Parijs
 Daar werkt ze ook aan haar promotieonderzoek naar de motieven en verklaringen voor gewelddadig gedrag van moslim-extremisten
 Eind jaren 90 bezocht ze daarvoor Algerije, later ook Marokko
 Begin dit jaar was ze in Londen voor gesprekken met vertegenwoordigers van uiteenlopende islamitische stromingen

