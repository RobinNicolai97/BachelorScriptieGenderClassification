Voorjaar 1994 redde Paul Rusesabagina honderden mensen door ze tijdens de genocide in Rwanda onder te brengen in zijn hotel Mille Collines. 
 Vandaag gaat over die heldendaad in Nederland een film in premiere: Hotel Rwanda. 
 Middenin de film verlaat Don Cheadle, de steracteur die Rusesabagina vertolkt, hotel Mille Collines om proviand in te slaan. 
 Als hij tegen de ochtend terugrijdt, vliegt zijn busje alle kanten uit. 
 Dwars over de weg liggen honderden lijken, zover het oog reikt. 
De scene, zegt Rusesabagina, is geinspireerd door een tocht kort na de genocide naar zijn broer in het zuiden van Rwanda en de familie van zijn vrouw in Butare. 
 Een vreselijke rit. 
 Er waren geen andere autos, geen mensen, zelfs geen enkel menselijk geluid. 
 Alleen maar die doodse stilte, langs de weg overal in stukken gehakte lichamen, een alles overheersende stank en af en toe in de verte het geblaf van honden, die de kadavers aanvraten. 
 Bij mijn broer vroeg ik naar buren, kennissen, en steeds was het antwoord: gedood door de milities, gedood door rebellen, verbrand in hun huis. 
 Bij mijn schoonmoeder dezelfde gruwel. 
 Eigenlijk drong op dat moment pas goed tot me door wat er in mijn land was gebeurd. 
 Eerder had ik daar blijkbaar niet echt voor opengestaan. 
 Rusesabagina was hotelmanager toen in april 1994 radicale Hutus de macht grepen en Rwanda in een drie maanden durend bloedbad stortten. 
 Zij hadden het voorzien op alle Tutsis. 
 Terwijl overal in het land moord, verkrachting en brandstichting aan de orde van de dag waren en de gevreesde Hutu-militie interahamwe mannen, vrouwen en kinderen in stukken hakten, redde Rusesabagina, zelf Hutu, honderden Tutsis door ze in het luxe Sabena hotel Mille Collines te verbergen. 
 Met geld en drank kocht hij bescherming, op cruciale momenten schakelde hij via de telefoon politieke of zakelijke contacten in of zette hij een kolonel onder druk door te beloven na de genocide een goed woordje voor hem te doen. 
 Twee jaar nadien week hij met zijn Tutsi-vrouw Tatiana, hun kinderen en twee nichtjes uit naar Brussel. 
 Hij werkte er eerst als taxichauffeur en heeft er nu een transportbedrijfje. 
 Hoe vaak hebt u tijdens de genocide gedacht: Dit overleef ik niet?
 Het was andersom: ik was heel zeker dat ik het niet zou overleven. 
 Elke minuut kon de laatste zijn. 
 Om de vluchtelingen te vermoorden, moesten ze immers eerst mij doden. 
 De film bevat veel drama. 
 In hoeverre geeft zij een beeld van wat echt is gebeurd?
 De werkelijkheid was nog veel harder en intenser, maar als je die verschrikkingen in al hun naaktheid zou laten zien, loopt de zaal leeg en komt je boodschap bij niemand aan. 
 Die concessie aan de realiteit moet je dus doen. 
 Dat gezegd zijnde, vindt zeker 90 procent van de film haar oorsprong in de realiteit, er is soms alleen omwille van het verhaal iets veranderd. 
 Zo zijn wij zelf niet met een busje naar het hotel gevlucht, maar lopend. 
 Toen al lagen overal lijken langs de weg en hoorde je steeds: We gaan al die kakkerlakken doden! Dat gaat dan wel over je eigen vrouw en kinderen! De mislukte evacuatiepoging van mijn vrouw is ook anders gegaan. 
 Terug in het hotel kon ze niet meer lopen; ze was half dood geslagen. 
 De voortdurende aanwezigheid van VN-troepen is ook een filmische vrijheid?
 Niet helemaal. 
 Natuurlijk voelden we ons verraden en enorm in de steek gelaten toen na de aanslag op tien Belgische paras de VN-troepen vertrokken en hun politieke opdrachtgevers honderdduizenden mensen die anders waren gevlucht, aan hun moordenaars overgaven. 
 De 260 die bleven boden ons geen bescherming, ze mochten zelfs niet schieten. 
 De boodschap aan de internationale gemeenschap is dat ze nooit opnieuw mensen in nood de rug mag toekeren, maar als ik nu kijk naar Darfur - waar ik net ben geweest - dan is die boodschap nog niet erg begrepen. 
 Meer dan 100. 
000 Soedanezen zijn gedood door het regeringsleger en door de regering gesteunde milities, twee miljoen mensen zijn ontheemd, hun dorpen van de kaart geveegd, nog eens 250. 
000 zitten over de grens bij Tsjaad. 
 Honderdduizenden kinderen groeien zonder voedsel op en drinkwater op in een klimaat van haat, en opnieuw kijkt de wereld een andere kant uit. 
 In Congo: drie miljoen doden. 
 Zijn zwarte mensen echt zoveel minder waard dan blanke? Hoeveel doden moeten er vallen voordat de internationale gemeenschap van een genocide spreekt? Hoe cynisch kan die gemeenschap zijn?
 Hoe is de situatie nu in Rwanda? Gaat u er nog terug?
 Rwanda is een land van overwinnaars en overwonnenen, er is geen dialoog geweest, geen verzoening. 
 Zolang dat niet is gebeurd, zal de spanning blijven. 
 En blijf ik liever in Belgie. 
 Zie ook Leefwereld/Uit: pagina 6
 Focus
 Honderd dagen geweld
 In een tijdsbestek van 100 dagen slachtten extremistische Hutu-milities in het voorjaar van 1994 bijna 1 miljoen Tutsis en gematigde Hutus af. 
 Directe aanleiding was een raketaanval op het vliegtuig van Hutu-president Habyarimana, die een vredesakkoord met de Tutsis had gesloten. 
 De internationale gemeenschap deed niets om het geweld te stoppen. 
 VN-troepen keken eerst werkloos toe - interventie viel buiten hun mandaat - en verlieten het land na de moord op tien van hen. 
 Een Tutsi-leger dat vanuit Oeganda Rwanda was binnengetrokken, maakte een eind aan de genocide. 
 Een door een Franse soldaat bestuurde bulldozer schuift lijken in een massagraf. 
 De doden waren mensen die slachtoffer werden van de Rwandese genocide. 
 Paul Rusesabagina
