Vroeger was er de yuppie, de blaaskaak uit de jaren 80. 
 Nu is de yeepie opgestaan, de 55-plusser met geld en vrije tijd. 
 Die emigreert steeds vaker naar Spanje of Turkije. 
 De Rabobank heeft de yeepie ontdekt. 
 Yeepie is een Engelstalige term en staat voor Youthful Elderly Energetic People Into Everything. 
 Een hele mond vol, maar bedoeld wordt de 55-plusser die genoeg geld heeft om de bloemetjes eens lekker buiten te zetten. 
 Geboren na 1946, beklommen ze in de jaren 60 soms de barricades, hadden lang haar en verdienden daarna goed geld in een nog soepel lopende economie. 
Deze protestgeneratie wil met het bereiken van een bepaalde leeftijd genieten van het leven; lekker buiten de deur eten, vakanties vieren in het buitenland. 
 Een tweede huis kopen over de grens vindt de yeepie heel erg leuk. 
 Het Ruimtelijk Planbureau schat het aantal tweede woningen van Nederlanders in het buitenland op 60. 
000. 
 In Nederland lopen ondertussen 5 miljoen potentiele yeepies rond. 
 Dat aantal stijgt naar de 7 miljoen in 2025. 
 De Rabobank heeft deze welvarende groep eens onder de loep genomen middels een studie met de titel: De emigrerende yeepie achterna? Want van de 6,5 miljoen Rabobank-klanten is ruim 31 procent een actieve oudere, constateert de bank. 
 Ze hebben over het algemeen veel geld, terwijl hun huizen afbetaald zijn en de erfenis binnenkomt. 
 Er is slechts een probleem. 
 Steeds meer oudere klanten zakken af naar Turkije of Spanje en nemen dus ook hun geld mee. 
 De klant verdwijnt daarmee uit het zicht van de bank. 
 Het warme zuiden is in. 
 Volgens een schatting wonen momenteel 300. 
000 Nederlanders, al dan niet tijdelijk, aan de Spaanse kust, waarvan 45. 
000 aan de Costa Brava in de wintermaanden. 
 Zorginstellingen spelen ondertussen in op de grijze emigratiegolf. 
 Zo ontwikkelt de zorginstelling Wielborgh uit Dordrecht een huizenpark met zorggarantie aan de zuid-Spaanse kust onder de naam Residencia La Cigueena (de Ooievaar). 
 De ooievaar is het symbool voor nieuw leven. 
 En wie wil zijn tweede jeugd niet in dit heerlijke klimaat beginnen?, schrijft het management van de Wielborgh. 
 De banken moeten hun klanten wel volgen. 
 De Rabobank introduceerde een hypotheekvorm, speciaal gemaakt voor klanten in Spanje of Frankrijk. 
 De Dutch Desk van de Spaanse Rabo-vestiging in Madrid helpt de Nederlanders bij de aankoop van een woning. 
 Dat doet de bank niet voor niets. 
 Gehoopt wordt geld te verdienen aan de verkoop van hypotheken of verzekeringen, of het beheer van vermogen. 
 Handig is die service wel. 
 Niet iedereen spreekt vloeiend Spaans, of kent de trucjes van een makelaar. 
 Ook kan een emigrant bijvoorbeeld voor een aflossingsvrije hypotheek kiezen, een constructie die Spaanse banken nauwelijks kennen. 
 De bank heeft onlangs de diensten uitgebreid voor de zuidelijke yeepie met de creatie van een speciale hypotheekbank. 
 De Rabobank is overigens niet de enige financier die zich meer richt op de 55-plusser. 
 Fortis Bank heeft Nederlandstalige specialisten die permanent in Spanje wonen. 
 Deze deskundige kan al ingeschakeld worden zodra u een huis op het oog heeft, meldt de kleurrijke Fortis-brochure, terwijl de fotos van oranje sinaasappels in het oog springen. 
 Zo checken de Fortis-deskundigen of alle waterkranen tegelijk open kunnen zonder dat de straal minder wordt. 
 Een wel heel handige service. 
 Enkele jaren geleden maakte de bank bekend duizenden hectare grond te willen kopen van een Spaanse vastgoed-ontwikkelaar. 
 Een strook van 50 kilometer zou de vergrijzende bevolking moeten aanspreken met luxe vakantieoorden en golfbanen. 
 Maar liefst 21 golfbanen zijn gepland, gevolgd door 12 luxe hotels. 
 Kosten: 200 miljoen. 
 Voor de Nederlandse financiers is de boodschap duidelijk. 
 Ook zij moeten deels mee-emigreren. 
 Anders verliezen hun greep op een groeiende groep levensgenieters.
