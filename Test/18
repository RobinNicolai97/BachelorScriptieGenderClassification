Minister Verdonk wil drie imams van een moskee in Eindhoven uitzetten. 
 Het gebedshuis wordt al jaren in verband gebracht met radicalisering. 
 De al-Fourkaan-moskee in Eindhoven is een van de rotte plekken van de Nederlandse islam. 
 Dat zegt Hikmat Mahawat Khan van de Contact Groep Islam, de officiele gesprekspartner van de overheid over moslimaangelegenheden. 
Het is een goede zaak dat minister Verdonk drie imams van deze moskee het land uitzet, aldus Khan. 
 Deze moskee is slecht voor het imago en de integratie van moslims in Nederland. 
 De al-Fourkaan-moskee wordt al jaren in verband gebracht met radicale moslims. 
 De twee jongemannen die in 2001 - volgens veiligheidsdiensten op weg naar een al-Qaeda-trainingskamp in Afghanistan - omkwamen in Kasjmir, waren er regelmatige bezoekers. 
 Ook de uit Nederland afkomstige imam Abdul-Jabbar van de Ven en terreurverdachte Jason W. 
 komen er regelmatig. 
 Leden van de Hamburgse cel die medeverantwoordelijk was voor de 11-september-aanslagen op het WTC in New York, zouden in 2000 de moskee hebben bezocht voor ideologische training. 
 De moskee zegt de uitzettingen erg te betreuren. 
 Verder wil zij op advies van haar advocaat niet reageren. 
 De meeste bezoekers wilden gisteren niet praten over de kwestie. 
 Slechts een van de regelmatige bezoekers van de moskee, de uit Algerije afkomstige Baghdad, laakt Verdonk. 
 De minister zet kwaad bloed bij de moslims. 
 Ik kom er al jaren en heb nog nooit gemerkt dat er extremistische uitspraken worden gedaan. 
 Het leek er de afgelopen maanden juist op dat de moskee positiever naar buiten wilde treden. 
 Na de moord op Theo van Gogh zocht het bestuur contact met de gemeente Eindhoven en werden open dagen gehouden. 
 Ook de Eindhovense burgemeester Sakkers bracht een bezoek aan de moskee. 
 Hij reageerde daarom erg verrast op de uitzetting van de imams. 
 Het leek de laatste anderhalf jaar juist beter te gaan. 
 Bezoekers die zich bij de moskee melden, worden doorgaans in alle openheid door het pand geleid. 
 Een woordvoerder van de moskee stelt al jaren een goede band te hebben met de omwonenden. 
 Toch brengt veiligheidsdienst AIVD het gebedshuis steeds in verband met Al-Waqf Al-Islami. 
 Deze stichting, met als doel de islam te verspreiden over de wereld, is eigenaar van het gebouw. 
 Zij bezit nog meer moskeeen en een aantal islamitische scholen. 
 Volgens de AIVD wordt in de moskeeen van Al-Waqf het salafisme uitgedragen, de orthodoxe islam. 
 Islamdeskundige Hans Peters vindt het uitdragen van het salafisme geen reden mensen tot ongewenst vreemdeling te verklaren. 
 Salafisten hebben de islam uit de tijd van de profeet Mohammed als ideaalbeeld. 
 Maar de beweging heeft ook een progressieve ontwikkeling doorgemaakt. 
 Salafisten op zichzelf zijn niet staatsgevaarlijk. 
 Volgens de AIVD maken deze imams zich wel degelijk schuldig aan vergaande afzondering van de Nederlandse samenleving en andersgezinden. 
 Moslims worden zo aangezet zich van de Nederlandse samenleving te isoleren. 
 Uitzetting van imams
 Ook Duitsland en Frankrijk hebben recent imams uitgezet. 
 April 2004: Frankrijk zet een imam uit Brest uit. 
 De man steunde in zijn preken de plegers van de aanslagen in Madrid in maart van dat jaar. 
 Mei 2004: imam Midhat Guler moet Frankrijk uit omdat hij aanhanger zou zijn van een extremistische groepering die oproept tot geweld en terrorisme. 
 Oktober 2004: Duitsland zet imam Metin Kaplan uit, de zelfbenoemde Kalief van Keulen, wegens opruiende taal. 
 Oktober 2004: Frankrijk zet Abdelkader Bouzaine over de grens. 
 De imam had in een preek het slaan en stenigen van vrouwen verdedigd. 
 December 2004: Imam Yakup Tasci moet Duitsland verlaten. 
 Hij bewierookte in een van zijn preken de plegers van zelfmoordaanslagen. 
 Ook predikte hij dat Duitsers stinken en nutteloos zijn. 

