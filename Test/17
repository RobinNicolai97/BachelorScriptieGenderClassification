Aan het kopen van een huis in het buitenland kunnen onvermoede haken en ogen kleven. 
Zo waarschuwt de Cypriotische ambassade potentiele belangstellenden niet naief te zijn bij de koop van een huis op het door Turkijke bezette Noord-Cyprus.
 De folder van de projectontwikkelaar Bellapais Onroerend Goed uit Amsterdam oogt indrukwekkend en rept over een prachtig en uniek gelegen park in het meest pittoreske deel van Noord-Cyprus. Het gaat over de uitlopers van een bergmassief, een Gotische kathedraal en het uitzicht dat bij helder weer tot aan de Turkse kust reikt. 
Geroemd worden de zandstranden en de vele baaien. 
En je kunt je er thuis voelen, want zoals er staat het grootste deel van de villas en appartementen is verkocht aan Nederlanders, waardoor het park door de omwonenden de bijnaam Dutch village heeft gekregen. De prijzen varieren van 100.000 euro voor een appartement tot 300.000 euro voor een vrijstaande villa. 
De oplevering zal dit jaar nog geschieden.
Met de beurs Second Home -waarop van 18 t/m 20 maart belangstellenden zich in de Jaarbeurs in Utrecht kunnen laten informeren over de koop van een huis in het buitenland -voor de deur, laat de ambassade van Cyprus een ernstige waarschuwing horen aan het adres van mogelijk geinteresseerde kopers. 
Een woordvoerder: Er bestaat een gerede mogelijkheid dat de kopers al hun geld kwijt raken. 
In de meeste gevallen zijn deze vakantiehuizen gebouwd op grond van Grieks-Cypriotische vluchtelingen, die in 1974 als gevolg van de Turkse inval verdreven zijn. 
Nog onlangs is een Brits echtpaar dat op Noord-Cyprus een woning had gekocht, veroordeeld tot ontruiming en vernietiging van de woning. 
De grond waarop werd gebouwd moest worden teruggeven. 
Verder moest het echtpaar een schadevergoeding van 15.000 euro betalen aan de rechtmatige eigenaar, een vluchteling.
 De uitspraak werd gedaan door een rechtbank In Nicosia. 
Als gevolg van de politieke situatie kan deze uitspraak echter niet in Noord-Cyprus worden geeffectueerd. 
De ongelukkige investeerder die in zon geval denkt bekijk het en weigert de (vakantie) woning te ontruimen, kan desondanks van een koude kermis thuiskomen. 
Sinds Cyprus lid is van de Europese Unie geldt de regel dat een uitspraak van een Cypriotische rechtbank kan worden overgenomen door een rechtbank in een willekeurig ander EU-land. 
Als dat gebeurt en de betrokkene weigert aan het vonnis mee te werken, kan verbeurdverklaring volgen van de eigendommen van de koper in zijn thuisland. 
De ambassade-woordvoerder: De kans is groot dat ook Nederlanders de dupe worden van illegale praktijken van vastgoedfirmas. 
Zo bemiddelt Bellapais uit Amsterdam voor illegaal gebouwde vakantiewoningen door de Turks-Cypriotische firma Beylerbeyi Emlak ltd. 
Wij willen voorkomen dat nietsvermoedende geinteresseerden als gevolg van de aantrekkelijke prijzen van de vakantiehuizen in Noord-Cyprus in de val worden gelokt met alle juridische en financiele gevolgen vandien. 
De kans is immers groot dat een verkoper die probeert belangstellenden warm te krijgen deze informatie niet uit zichzelf verstrekt.
 Het eerste dat een Nederlandse koper kan doen, is bij de Kamer van Koophandel even natrekken met wie hij te maken heeft. 
Bellapais Onroerend Goed is daar onbekend.
 Om een reactie gevraagd zegt Bellapais dat de grote interesse in woningen heeft geleid tot een enorme toename in de bouw. 
De suggestie dat dit allemaal illegale praktijken zijn, is afkomstig van de Grieks Cypriotische overheid. 
Deze overheid is van mening dat Noord-Cyprus niet wordt erkend en dat alle handelingen van de Noord-Cypriotische overheid geen rechtsgeldigheid bezitten. 
Deze stelling is volgens deskundigen op het gebied van internationaal recht niet houdbaar. 
De Grieks Cypriotische overheid onderneemt systematisch acties om kopers te intimideren, waarbij kopers als wetsovertreders worden voorgesteld. 
In onze voorlichting is standaard opgenomen de uitleg over de eigendomsverhoudingen. 
Men moet weten waar men voor kiest. 
Overigens verkopen wij niet, maar bemiddelen wij slechts. 
Kopen doet men rechtstreeks bij de bouwer.
 En zo staan de partijen tegenover elkaar. 
Feit is dat wie een vakantiewoning koopt niet zit te wachten op juridisch gekissebis. 
Een gewaarschuwd mens telt voor twee.
