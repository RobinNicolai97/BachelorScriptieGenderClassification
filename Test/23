Hezbollah-leider Hassan Nasrallah heeft een Amerikaanse oproep de wapens neer te leggen, verworpen
 Hij zei dat het anti-Israelische verzet van zijn radicale sjiietische beweging het zuiden van Libanon beschermt
Ik houd vast aan gewapend verzet omdat ik denk dat dat de beste formule is om Libanon te beschermen en Israel van agressie te weerhouden, zei Nasrallah in een interview met het tv-station van de Hezbollah, al-Manar
 Bush had dinsdag laten doorschemeren dat de door Syrie en Iran gesteunde groepering een politieke rol in Libanon zou kunnen spelen als zij de wapens zou neerleggen
 Democraten wezen er vervolgens op dat Hezbollah achter de aanslag in Beiroet zat, die in 1983 ruim 200 Amerikaanse militairen het leven kostte
 Bush zei woensdag dat Hezbollah niet voor niets op de lijst van terroristische organisaties staat
 Nasrallah sprak in het interview ook over de moord, afgelopen week, op twee Syrische arbeiders in Libanon
 Hij sprak daar schande van
 Zijn uitspraak moet worden gezien in het kader van de in Libanon opgelaaide woede over de invloed van Syrie in dat land na de moord, vorige maand, op oud-premier Rafik al-Hariri
 Veel Libanezen en de oppositie geven Syrie daar de schuld van
 Het was bekend dat Libanezen hun anti-Syrische woede afreageerden op Syrische gastarbeiders, maar de mededeling van Nasrallah was de eerste over het doden van Syriers

