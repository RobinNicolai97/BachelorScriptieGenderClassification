In Irak zijn drie jonge Franse moslims aangehouden die tegen de Amerikanen vochten 
 Er zijn steeds meer signalen dat een retourtje Parijs-Bagdad populair is onder radicale moslims 
 Hoge grijze flats, sombere appartementencomplexen 
 Het is troosteloos noordoost-Parijs 
 Tussen de betonkolossen ligt een lelijk lichtbeige gebouw: de AddaWa moskee 
 Het pand lijkt op een kleine fabriekshal 
 Voor de ramen zitten tralies 
Oude, sjofel geklede mannen lopen pratend naar binnen voor het vrijdaggebed 
 Er verschijnen ook jongens, met Nikes en joggingpakken 
 Vrouwen, geheel gesluierd of met hoofddoek, komen eveneens voor het gebed 
 In deze moskee, in de Rue Tanger, bereidde de 23-jarige Farid Benyettou jonge geloofsgenoten voor op de reis naar Irak 
 Om mee te vechten tegen de Amerikanen 
 Volgens Franse inlichtingendiensten vormde deze moskee in het 19de arrondissement een knooppunt in de Franse reisbranche rond de heilige oorlog 
 De netwerken die zo ontstaan, dienen niet alleen om strijders naar Irak te sturen, maar ook om aanslagen in Frankrijk voor te bereiden, zegt Atmane Tazaghart, co-auteur van een boek over de manier waarop het terroristische netwerk al-Qaeda anno 2005 oorlog tegen de ongelovigen voert 
 In de moskeeen worden plannen verspreid en propaganda gemaakt voor de strijd in Irak 
 Ze laten bijvoorbeeld tv-beelden zien van Arabieren die worden vermoord 
 Diegenen die naar Irak vertrekken zijn twintigers van Arabische oorsprong of bekeerde moslims 
 Eenmaal aangekomen, worden ze getraind 
 Vervolgens krijgen ze de opdracht in eigen land de jihad voort te zetten 
 De route verloopt vanuit Frankrijk vrijwel altijd via Syrie, zegt Tazaghart 
 Daar worden wapens aangeschaft en vervolgens wordt de grens met Irak overgestoken, op weg naar het strijdtoneel 
 Afgelopen september kwamen de eerste concrete aanwijzingen binnen dat in het 19de arrondissement meer werd gedaan dan de islam prediken 
 De speciale anti-terreurrechters, Jean-Louis Bruguiere en Jean-Francois Ricard, stelden een onderzoek in 
 Eind januari volgden binnen enkele dagen 11 arrestaties 
 Drie verdachten zitten nog vast: geestelijk leider Benyettou en twee anderen die op het punt stonden naar Irak af te reizen 
 Vorige week werd bekend dat in Irak ook nog eens drie Fransen waren opgepakt 
 Twee van hen zijn aangehouden in Fallujah, waar ze meevochten tegen de Amerikanen 
 Ze zouden deel uitmaken van de groep in het Parijse 19de arrondissement 
 De derde jongere werd aangehouden in Mosul, waar hij een overval pleegde 
 Vorig jaar zouden bovendien drie Franse moslims zijn gedood bij gevechten in Irak, terwijl een vierde werd gearresteerd in Syrie 
 Ook zij komen volgens de Franse justitie uit het netwerk van Benyettou 
 Het is voor veel Europese landen een nieuw fenomeen, zegt terreur-kenner Jean-Charles Brisard, maar je ziet het fenomeen nu ook opduiken in Nederland, Spanje, Italie, Groot-Brittannie en Duitsland 
 In al die landen bestaan cellen waar moslims voor de jihad worden gerekruteerd en die aanslagen in eigen land voorbereiden of plegen 
 De veiligheidsdienst AIVD beaamt dat ook vanuit Nederland enkele jonge moslims naar Irak zijn vertrokken 
 Ze gaan om te vechten of te worden getraind, aldus een woordvoerder 
 De jongeren worden in Irak nauwlettend gevolgd 
 Bij de AIVD is niet bekend of er al moslims naar Nederland zijn teruggekeerd, maar de dienst neemt de mogelijkheid van aanslagen in eigen land zeer serieus 
 Voorheen hadden West-Europese regeringen hier weinig aandacht voor, nu zien ze dat het harde realiteit is, aldus Brisard 
 De twee mannen die eind januari werden opgepakt met Benyettou hebben ook gesproken over het plegen van aanslagen in Frankrijk, aldus justitie 
 Concrete doelwitten hadden ze nog niet voor ogen 
 Volgens hun advocaten wordt de zaak schromelijk overdreven 
 Niks moslimterroristen, het zijn slechts kinderen 
 Twee of drie doen er stoer, de anderen doen er een schepje bovenop en voor je het weet kun je niet meer terug, zei een van de advocaten 
 Justitie ziet dat anders 
 De verdenking: deelname aan een criminele organisatie die banden onderhoudt met terroristen 
 De AddaWa moskee, een grauw gebouw in een troosteloze omgeving, zou een broeinest van terroristen zijn 

