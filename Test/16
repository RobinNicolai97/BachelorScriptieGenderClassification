Terreurverdachten zijn steeds jonger. 
 Anderhalf jaar geleden was een grote terroristische aanslag in Nederland voor velen ondenkbaar. 
De tijden zijn veranderd, zegt landelijk terreurbestrijder Tjibbe Joustra. 
Een aanslag is zeer wel denkbaar.
 Elke week komen bij inlichtingendiensten nieuwe aanwijzingen binnen dat terroristen iets van plan zijn in ons land. 
Het verbaasde Tjibbe Joustra, Nationaal Coordinator Terrorismebestrijding, toen hij april vorig jaar aantrad. 
Ik was verre van deskundig toen ik begon, zegt hij. 
Op dat moment was Nederland absoluut niet in de ban van terrorisme. 
Er is in een jaar veel veranderd.
 Ik zal een voorbeeld geven. 
In september vorig jaar deed de politie een inval bij een gezin in Utrecht. 
Heel het land sprak er schande van, ook al waren er aanwijzingen voor betrokkenheid bij terrorisme. 
Machtsmisbruik, zei men. 
We zijn nog geen jaar verder, maar nu zou zulke ophef daarover volkomen ondenkbaar zijn.
Nederland werd inmiddels opgeschrikt door de moord op Theo van Gogh, het proces tegen de Hofstadgroep en de spectaculaire belegering in het Haagse Laakkwartier. 
Terrorisme is niet meer van elders.
 Hoe dichtbij is een grote aanslag in Nederland?
 Een aanslag is zeer wel denkbaar, we houden er reeel rekening mee. 
Er zijn geen concrete aanwijzingen over wanneer en hoe, maar het gedachtengoed van al-Qaeda neemt een grote vlucht. 
Mensen die zijn geaard in Nederland trekken zich op aan die denkbeelden. 
Er is sprake van snelle radicalisering. 
Daarom spreken we inmiddels van een substantiele dreiging. 
En gezien de recente ontwikkelingen zal dat nog wel een paar jaar zo blijven.
 Behalve de beruchte Hofstadgroep, telt Nederland volgens de AIVD nog enkele tientallen radicale moslimgroepen. 
Joustra maakt zich echter ook zorgen over eenlingen met gevaarlijke gedachten. 
Jongeren die op hun zolderkamertje via internet gevaarlijke teksten tot zich nemen en een zorgwekkende geestelijke ontwikkeling doormaken. 
In een aantal gevallen zijn zulke jongens aangehouden, waarna bleek dat ze explosieven in bezit hadden. 
Dat waren nog minderjarigen. 
Terreurverdachten zijn steeds jonger.
 Ook komen steeds meer moslimvrouwen en tot moslim bekeerde autochtonen in beeld. 
Ze wonen en werken hier, maar verwerpen onze maatschappij. 
Die groep groeit en vooral de eenlingen zijn lastig te traceren.
 Weten we dan wel echt wat er speelt?
 We hebben er behoorlijk zicht op. 
Neem de arrestatie onlangs van drie terreurverdachten met een doorgeladen mitrailleur in Amsterdam. 
Dat was geen toevalstreffer. 
Met die arrestatie hebben we ellende voorkomen.
 Waarom denken zoveel Nederlanders dan dat er weinig gebeurt?
 Ik vind het jammer dat die gedachte leeft. 
We kunnen natuurlijk niet uitsluiten dat een aanslag gaat plaatsvinden, maar we doen er wel alles aan om het te voorkomen. 
Om die reden zeg ik ook niet dat het zeker is dat in Nederland een aanslag zal plaatsvinden. 
Want daar gaan we ons natuurlijk niet bij neerleggen.
 We doen er alles aan om terreur te voorkomen. 
Alleen gaan we na aanslagen als die in Londen niet plotseling allerlei maatregelen nemen, terwijl er hier geen concrete aanwijzingen zijn. 
Ik zou ook niet weten welke maatregelen dat dan zouden moeten zijn.
 Het zou in elk geval een gevoel van veiligheid geven.
 Misschien, maar we doen niets voor de show. 
Je kunt militairen de straat op sturen om van alles te bewaken. 
Dat levert mooie beelden op, maar vervolgens moet ik drie maanden uitleggen waarom het nodig was. 
En de volgende keer gelooft niemand je meer.
 Dat geldt ook als op internet staat dat Nederland het volgende doelwit is, zoals vorige week gebeurde. 
Wat moeten we dan doen? Het hele land op zn kop zetten? Je kunt pas gaan beveiligen als je iets concreets weet over de dreiging: gaat het om het spoor, om Schiphol, of kerncentrale Borssele. 
Dat gebeurt ook vaak genoeg.
 Deze week is bijvoorbeeld de rechtbank in Rotterdam extra beveiligd, toen de Hofstadgroep daar terecht stond. 
De beveiliging was veel zwaarder dan bij de vorige zittingen. 
Ik kan niet in details treden, maar ik kan u zeggen dat er een uitstekende reden voor die extra- beveiliging was. 
Als er aanwijzingen zijn, treden we dus op.
 Misschien helpt het als u duidelijk maakt dat er aanslagen zijn voorkomen. 
Is dat zo?
 Als je het hebt over het voorkomen van een aanslag, denken mensen al snel aan een tikkende bom waar je net op tijd de draadjes uit hebt gehaald. 
Dat is niet gebeurd. 
Maar als je iemand arresteert met een doorgeladen wapen en je hebt aanwijzingen dat er iets op stapel stond, dan is er zeker wat voorkomen.
 Mankeert er dan iets aan de communicatie?
 Ja, misschien moeten we Nederlanders beter voorlichten over wat er gebeurt. 
We hebben een jaar geleden laten onderzoeken wat het publiek wilde weten op het gebied van terrorisme. 
Daar kwam uit dat Nederlanders alleen geinformeerd willen worden als ze met de informatie ook concreet wat kunnen doen. 
We onderzoeken die behoefte nu opnieuw, want ik kan me voorstellen dat het na het afgelopen jaar is veranderd.
 We krijgen geen nieuwe folder met algemene informatie?
 Nee, dat heeft weinig effect. 
Je moet heel goed weten welke boodschap je wilt afgeven. 
In de Verenigde Staten kregen burgers informatie over wat te doen bij bijvoorbeeld een gasaanval. 
In Australie over preventie. 
Misschien moet de campagne zich hier wel richten op allochtone groepen. 
Door de waarden van de Nederlandse samenleving nog eens goed onder woorden te brengen. 
Dat lijkt me niet overbodig.
 Wat is eigenlijk uw rol als er iets gebeurt? Neem de arrestatie van Nouredine El F., de man die met de doorgeladen mitrailleur werd opgepakt. 
Wist u van tevoren dat hij zou worden aangehouden?
 Dat was inderdaad geen verrassing voor mij. 
En na zon arrestatie gebeurt er van alles. 
Er komt informatie los uit aangetroffen documenten of verklaringen en daar gaan onze analisten mee aan de slag. 
In dit geval bleek dat een mede-arrestant onlangs had geinformeerd naar adressen van politici. 
Dat betekent dat de beveiliging van een aantal mensen moet worden opgeschroefd, en daar ben ik ook verantwoordelijk voor.
 En de 80 mensen die voor u werken, wat doen die?
 Een deel van deze mensen analyseert alle informatie van de diverse inlichtingendiensten, gemeenten en politiekorpsen over mogelijke dreigingen. 
Elke drie maanden maken we een dreigingsbeeld: waar zitten de grootste gevaren? Op basis van dat dreigingsbeeld worden de belangrijke beslissingen op het gebied van terrorismebestrijding genomen.
 Maar hoe vertaal je zoveel informatie in concrete acties?Het gaat vooral om personen en groepen die we in de gaten houden. 
Dan heb je het over een wisselend aantal van grofweg enkele honderden mensen. 
Over elke persoon besluiten we regelmatig of we tot actie overgaan. 
Dat kan betekenen dat we zon persoon scherper gaan volgen, maar we kunnen ook het vreemdelingenrecht inschakelen om hem het land uit te laten zetten.
 Als het nodig is, gaan we over tot verstoren. 
In zon geval hebben we niet genoeg informatie om iemand te arresteren, maar is de situatie wel degelijk dreigend. 
Dan laten we zo iemand merken dat we hem of haar in de gaten houden, door de politie langs te sturen. 
Dat kan gaan om een persoon, maar ook om een moskee waar iets dreigends gebeurt.
 Soms moet je iets doen, zonder dat er bewijs is om iemand voor de rechter te brengen. 
Langer wachten is dan niet meer verantwoord. 
Terrorisme is nu eenmaal anders dan alle andere vormen van misdaad: voorkomen is al belangrijk genoeg.
 focus
 het Zenuwcentrum
 Tjibbe Joustra geeft leiding aan het Nationaal Coordinatiecentrum Terrorismebestrijding (NCTb). 
Deze dienst van 80 werknemers is sinds vorig jaar verantwoordelijk voor terreurbestrijding in ons land. 
Het NCTb werkt nauw samen met ministeries, gemeenten, politie, justitie en de AIVD en heeft vijf taken:- verzamelen van actuele informatie over dreigingen, en die samenvatten
 - opzetten van terreurbeleid voor de ministeries van justitie en binnenlandse zaken
 - opzetten van projecten, zoals het terreur-alerteringssysteem en het verstoren van mogelijk dreigende activiteiten
 - beveiliging van de burgerluchtvaart
 - bewaking van belangrijke gebouwen en beveiliging van personen
 Paspoort
 Tjibbe Joustra wordt in 1951 geboren in Hengelo, als enig kind van doopsgezinde ouders. 
In Groningen studeert hij Europees Recht. 
Na zijn studie gaat hij aan de slag bij het ministerie van landbouw, waar hij op 35-jarige leeftijd de jongste secretaris-generaal ooit wordt. 
Hij blijft 15 jaar op Landbouw, een record. 
In 2002 wordt hij topman bij uitkeringsinstantie UWV. 
Al na twee jaar raakt hij in conflict met minister van Sociale Zaken De Geus. 
Aanleiding is een peperdure verbouwing van het hoofdkantoor en vooral de directievertrekken van de UWV, terwijl er in dezelfde periode ook honderden ontslagen vallen bij de instelling. 
In maart 2004 komt hij met De Geus overeen dat hij vertrekt. 
Twee maanden later stelt minister Donner (Justitie) hem aan als landelijk terreurbestrijder. 
Hij is getrouwd en heeft geen kinderen. 
Hij woont in Den Haag en is VVD-lid.
