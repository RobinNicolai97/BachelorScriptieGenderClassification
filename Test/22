Robin van Persie was gisteren eigenlijk alleen even terug in de Kuip om zijn ex-collegas aan het werk te zien
 Toen de Arsenal-speler in de rust van Feyenoord-Excelsior langs de perszaal wandelde, liet hij zich echter strikken voor een niet gepland initiatief
 Van Persie zette zich achter een tafel en beantwoordde vragen van een groep kinderen die als juniorreporters waren uitgenodigd bij het ten bate van Unicef georganiseerde duel
Vol ontzag gingen 22 jongens en meisjes met de voetballer in gesprek
 Hoe is het om met Henry te spelen?, fluisterde een jongetje
 Heel erg mooi, antwoordde Van Persie
 Ik speel nu met een heleboel mannen die ik adoreer om hun voetbalkwaliteiten
 Het is elke week weer een soort droom die uitkomt
 Na zijn spontane actie deelde Van Persie handtekeningen uit en ging hij met de jeugd op de foto
 Toen spoedde hij zich weer naar de tribune om de tweede helft van Feyenoord-Excelsior te zien
 Het is de tweede keer dat ik Feyenoord zie spelen sinds mijn vertrek, vertelde de jeugd-international die in zes van de laatste zeven duels van Arsenal een basisplaats had
 Dit was geen beste wedstrijd
 Feyenoord-Utrecht, die ik eerder dit seizoen zag, was dat toevalligerwijs ook niet
 Nu ik een tijdje weg ben, bekijk ik het voetbal hier met andere ogen
 Het grote verschil met Engeland is het tempo
 Ik ben het niet meer gewend te kijken naar ploegen die op hun gemak een bal 20 meter half hoog door de lucht verplaatsen
 In Engeland krijg je daarvoor niet de tijd
 Ook Ruud Gullit, Dirk Kuyt en Bart Goor stonden na afloop de juniorreporters te woord in de perszaal van de Kuip
 Gullit vertelde dat hij vroeger met pleintjesvoetbal vaak Pele wilde zijn
 Hij was een van mijn voorbeelden
 Kuyt vertelde dat hij als muziekinstrument ooit een gitaar bespeelde
 Robin van Persie gistermiddag op de tribune in de Kuip
 Foto Paul Vreeker
